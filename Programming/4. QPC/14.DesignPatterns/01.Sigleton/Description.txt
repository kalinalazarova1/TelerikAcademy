Singleton е създаващ шаблон за дизайн, чиято основна същност е, че осигурява клас, който може да има само една инстанция и осигурява
глобален достъп до нея. Това е най-често използвания шаблон за дизайн. Има недостатъци при многонишкова среда, че отделните нишки могат
да създадат едновременно тази единична инстанция, при което да се укаже, че в паметта има повече от една инстанция на Singleton класа.
Този проблем се решава като се ползва thread-safe имплементация на Singleton класа. Има две основни реализации на Singleton шаблона за дизайн:
static initialization и lazy initialization. Първата реализация използва статично поле, което се инициализира еднократно и след това се ползва.
Това има за предимство бързодействие, но пък обекта стои в паметта през цялото време през, което работи програмата. При lazy initialization е
обратното - имаме статично свойство за достъп, което проверява дали обекта е създаден вече и ако не е го създава, а ако е връща създадения
 преди това обект.